BELLUM IUGURTHINUM 100—101 135

hostes attigerant, cohortatus suos turmatim et quam ma-
xume confertis equis ipse aliique Mauros invadunt, ce-
teri in loco manentes ab iaculis eminus emissis corpora
tegere et, si qui in manus venerant, obtruncare. dum eo 5
5 modo equites proeliantur, Bocchus cum peditibus, quos
Volux, filius eius, adduxerat neque in priore pugna, in
itinere morati, adfuerant, postremam Romanorum aciem
invadunt. tum Marius apud primos agebat, quod ibi Iu· 6
gurtha cum plurumis erat. dein Numida cognito Bocchi
ιο adventu clam cum paucis ad pedites convortit. ibi latine
-— nam apud Numantiam loqui didicerat — exclamat no-
stros frustra pugnare, paulo ante Marium sua manu inter<
fectum. simul gladium sanguine oblitum ostendere, quem
in pugna satis inpigre occiso pedite nostro cruentaverat.
15 quod ubi milites accepere, magis atrocitate rei quam 7
lide nuntii terrentur, simulque barbari animos tollere et
in perculsos Romanos acrius incedere. iamque paulum 8
a fuga aberant, quom Sulla profligatis iis, quos advorsum
ierat, rediens ab latere Mauris incurrit. Bocchus statim
20 avortitur. at Iugurtha, dum sustentare suos et prope iam 9
adeptam victoriam retinere cupit, circumventus ab equi-
tibus, dextra sinistraque omnibus occisis solus inter
tela hostium vitabundus erumpit. atque interim Marius 10
fugatis equitibus adcurrit auxilio suis, quos pelli iam
25 acceperat. denique hostes iam undique fusi. tum spec-11
taculum horribile in campis patentibus: sequi fugere,
occidi capi; equi atque viri adflicti, ac multi volneribus
acceptis neque fugere posse neque quietem pati, niti
modo ac statim concidere; postremo omnia, qua visus

30 erat, constrata telis armis cadaveribus, et inter ea humus
infecta sanguine.

 

5 proeliantur A¹K¹Tnm proeliarentur PA²CBK21s proelian-
tes N proeliabantur H 8 agebat CBHagitabatA²n erat rell. loibi...
exclamat Aras. yramm. Vl! 451, 25 11 apud] ad Aras. nostrum
PA¹N 13 simul . . . ostendere Prisc. gramm. ΙΙ 530, 13 osten-
tans Prisc. 20 advertitur ANK¹M¹ 22 sinistraque K²m sinistra
rell„ υ. Ay. 179

